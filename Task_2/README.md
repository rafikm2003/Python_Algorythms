# Uwagi początkowe:
- Do tego zadania trzeba zapronować rozwiązanie. Złożoność jest ważna, ale nie najważniejsza
- Zadanie może niewyjść, ale należy wtedy przedstawić swój pomysł na rozwiązanie i analiza dlaczego nie jest dobre (nie chodzi o implementacje) :)
- Do tego zadania zostały wygenerowane dane przeznaczone do testów
- Dokonaj analizy wydajnościowej - tabele z czasem bądź w formie wykresów (porównanie podejścia brute force vs własne)

# Zadanie 1: (3 pkt)

W odległej galaktyce, na obszarze rozciągającym się pomiędzy Nal hutta a Vandor zaczęły się pojawiać tajemnicze artefakty emanujące emanujące potężną i nieznaną mocą. Ta surowa energia mogła stanowić zasób energii dla wszelkich technologii — od potężnych statków kosmicznych, poprzez śmiercionośne bronie, aż po zaawansowane urządzenia. Jednakże, istniała także możliwość, że te artefakty stały się źródłem mocy dla zarówno rycerzy Jedi, jak i Sith.
Gwardia nieustraszonych rycerzy Jedi, ryzykując własne życie, podjęła heroiczną misję odkrycia lokalizacji tych niezwykłych przedmiotów, zanim dokonają tego Sith. Korzystając z mądrości starożytnych zwojów przechowywanych w Świątyni Jedi na Coruscant oraz wykorzystując zapomniany, potężny amulet, prawdopodobnie o tym samym pochodzeniu co artefakty, udało im się stworzyć mapę ich lokalizacji. Jednak moc nie wystarczała na ciągłe monitorowanie pozycji artefaktów, gdyż te przemieszczają się w nieprzewidywalny sposób. Na szczęście pewien mistrz Jedi kontrolując odpowiednio moc potrafił co pewien czas wysyłać impuls mocy, który pozwala na określenie przemieszczenia artefaktów. Niestety zasoby tej mocy są ograniczone dlatego ważne jest by jej nie nadużywać ale równocześnie nie można badać ich przemieszczenia za rzadko — chaotyczny taniec artefaktów mógłby zmylić nawet tak wybitnego Jedi a mocy na pewno by już nie wystarczyło na ponowne określenie dokładnych pozycji artefaktów.
Zakon rozesłał na obszar występowania artefaktów swoich najlepszych Jedi aby patrolowali teren. Mistrz co jakiś czas, upewniwszy się co do obecnej lokalizacji rozsyła je do patrulujących a Ci próbują przechwycić magiczne artefakty zanim dokonają tego Sith. Aby zwiększyć szansę na powodzenie konieczne jest opracowanie systemu, który przekaże każdemu z Jedi informacje o artefaktach znajdujących się w jego zasięgu. Do tego zadania został wytypowany, z racji doświadczenia zdobytego w trakcie pracy naukowej dla Kuat Drive Yards, wasz zespół. Pomóżcie rycerzom Jedi po raz kolejny przywrócić równowagę w galaktyce. 

Załączono kilka zestawów danych testowych.
Obszar występowania artefaktów rozciąga się w przestrzeni AxB. W pliku pozycje_poczatkowe.txt znajdują się pozycje, które udało się ustalić na początku. Plik składa się z n linii z parametrami oddzielonymi spacjami. Na pierwszym miejscu każdej linii znajduje się unikalne id artefaktu natomiast na następnych dwóch znajdują się koordynaty. Dodatkowo jest 20 kolejnych plików, które zawierają przemieszczenia tych punktów względem poprzedniej pozycji (w każdej linii na pierwszym miejscu jest id danego punktu a na dwóch następnych wartości wektora przemieszczenia). Wartości wektora nie mogą być większa niż pewna wartość d (parametr dostarczony w pliku). W każdym kolejnym kroku wczytywany jest następny plik z przemieszczeniami i na jego podstawie aktualizowane są pozycje artefaktów. Co losową ilość kroków podawana jest lista losowych koordynat w ilości f (aktualne pozycje Jedi). Program ma dla każdego z tych koordynat (Jedi) zwrócić listę wszystkich punktów (artefaktów) w odległości nie większej niż h.

## Punktacja:
  - Implementacja przestrzeni i wczytywanie plików (Baza do działania) i poprawny wynik (może być brute force - najgorsze podejście) (1pkt)
  - Rozwiązanie własne (2pkt a w tym, 1pkt za poprawne działanie własnego podejścia a drugi za wynik czasowy lepszy niż do podejścia brute force).
